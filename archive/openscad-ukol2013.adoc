= OpenSCAD: Domácí úkol ZS 2013/2014 
:imagesdir: media


WARNING: Toto není aktuální zadání úkolu. Je zde pouze k účelům archivace.


== Pouzdro na telefon

Úkolem je vytvořit v programu OpenSCAD pouzdro na mobilní telefon, které kryje zadní stěnu a hrany telefonu. Je však nutné nechat v zadní stěně díru na fotoaparát a na spodní hraně díru na konektor. Pouzdro na přední straně mírně přesahuje, nemusíte ale řešit, jak pak telefon do pouzdra dostat, předpokládejte například, že pouzdro je z gumy. Telefon má tvar kvádru se zaoblenými rohy podstavy (http://commons.wikimedia.org/wiki/File:Iphone_4G.jpg[podobně jako iPhone]).


image::smartphone.png["Schéma"]

Vaše implementace bude umožňovat změnu následujících parametrů:

* rozměry telefonu (vnitřní rozměry pouzdra)
** šířka
** výška
** hloubka
* poloměr zaoblení rohu
* tloušťka stěny pouzdra
** všude stejná
** není nutné meřit ji i v rozích mezi přední*zadní stěnou a bokem telefonu
* pozice a velikost díry na fotoaparát
** pozice se udává dvěma čísly
*** vzdálenost středu díry od horního okraje telefonu
*** vzdálenost středu díry od levého okraje telefonu při pohledu na zadní stěnu
*** při vzdálenostech se nepočítá se zaoblením rohu (uvažujte zadní stěnu jako obdélník)
*** vzdálenost se udává od okraje telefonu, nikoli od okraje pouzdra
** velikost se udává jako poloměr - díra je vždy kruhová
* pozice a velikost díry na konektor
** vzdálenost levého okraje díry od levého okraje telefonu (nikoli pouzdra)
** vzdálenost horního okraje díry od horního okraje telefonu (nikoli pouzdra)
** šířka a výška díry
** uvažujte telefon displejem nahoru, při vzdálenostech se nepočítá se zaoblením rohu
* o kolik má pouzdro přesahovat na přední straně telefonu


Všechny parametry předpokládejte v milimetrech.

Vytvořte modul, který umožní vše nastavit přes vhodně pojmenované vstupní parametry. Všem nastavte vhodnou výchozí hodnotu, tak aby modul bez parametrů vyprodukoval validní model cca odpovídající rozměrům mobilního telefonu.

Neošetřujte nevalidní vstup (záporné nebo nečíselné hodnoty nebo např. díru na fotoaparát větší než telefon samotný).


== Odevzdání

Úkol odevzdávejte do svého namespacu na Eduxu do *konce října*. Soubor(y) scad uložte do zipu pojmenovaného username-openscad.zip, např hroncmir-openscad.zip. Nahrávejte pouze zdrojový kód, vygenerované STL nahrávat nemusíte. Ve výchozí stránce vašeho namespacu na soubor uveďte odkaz.


== Update

Na následujícím obrázku průřezu je vidět několik možná nejasných věcí. Různou barvou je označeno, co je tloušťka pouzdra a co je přesah na přední straně. Zároveň je naznačeno, že v průhlednějších oblastech nehodnotíme, jestli jsou zaoblené, nebo pravoúhlé.


image::g10220.png[]
