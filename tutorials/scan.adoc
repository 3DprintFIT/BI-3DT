= Skenování
:imagesdir: ../images/scan/
:toc:
:experimental:
// experimental for the kbd macro

3D skenování je proces digitalizace fyzického objektu do počítačového 3D
modelu.

== Motivace

3D skenování již dávno není novou technologií. Využívání 3D skenování
zasahuje do čím dál širšího okruhu odvětví jako např. architektura,
archeologie, filmové efekty, počítačové hry, strojírenství, lékařství.
Ve spojení s 3D skenerem dávají tyto technologie nečekané možnosti
využití jako jsou například různé čelistní, pánevní nebo nebo lebeční
náhrady přímo na míru pacienta. Je možné také archivovat ohrožené
památky pro budoucí generace, nebo naopak pomocí 3D skenování je možné
rekonstruovat různá historická obydlí podle vykopávek. Nedílnou součástí
jsou 3D skenery v oblasti geodetického měření, digitalizace budov,
kontrole kvality nebo zabezpečovacích systémů.

== Rozdělení 3D skenerů

Rozdělení 3D skenerů je možné mnohými způsoby. Vybrané rozdělení bere
jako hlavní kritérium dotykové a bezdotykové metody skenování.
Nejpoužívanější skenery jsou ve větvi reflexivních. Laserové metody
mohou spadat i do metod aktivních optických využívající triangulaci nebo
metodu měření doby letu. V taxonomii na obrázku jsou laserové metody
vyčleněny zvlášť.

.Rozdělení 3D skenerů © https://www.vutbr.cz/www_base/zav_prace_soubor_verejne.php?file_id=103850[Jan Čermák]
image::rozdeleni.png[]


=== Kontaktní

Dochází ke kontaktu skeneru a skenovaného modelu.

==== Destruktivní

Tento typ skenerů je poněkud atypický, protože jde v podstatě o frézku s
kamerou. Na začátku je potřeba měřený objekt zalít do bloku tak, aby
pomocný materiál dokonale zatekl do všech dutin. Barva tohoto materiálu
musí být kontrastní oproti barvě skenovaného objektu. Takto nachystaný
díl se upne na desku frézky a postupně se odfrézovávají tenké vrstvičky
konstantní tloušťky. Každá nově odkrytá vrstva je vždy vyfocena a snímek
uložen pro pozdější zpracování. Výsledkem je tedy sada 2D fotek s
uloženou informací, v jaké výšce Z byla fotka pořízena. Software na
každé fotce na přechodu barev zalitého objektu a pomocného materiálu
vyextrahuje okrajovou křivku. Tato křivka je reprezentována jako body v
rovině. Pokud se spojí křivky ze všech odfrézovaných hladin, pak
dostaneme 3D mrak bodů.

==== Nedestruktivní

Nedestruktivní kontaktní skenery zahrnují všechny narozdíl od
destruktivních metod objekt není při digitalizaci nijak poškozen.
Kontaktní 3D skenery zkoumají povrch objektu pomocí fyzického hmotného
dotyku. Zatímco objekt zůstává v klidu připevněný k podložce, polohovací
rameno, na kterém je upevněna bodová nebo kuličková sonda umožňuje
uživateli bodově snímat 3D data z fyzického objektu.

.http://charlesschimp.blogspot.cz/2011/02/roland-microscribe.html[Micro Scribe]
image::micro_scribe.png[Micro Scribe]

=== Bezkontaktní

==== Magnetické skenery

Můžeme je rozdělit na skenery s magnetickou sondou nebo skenery
využívající magnetickou rezonanci. Použitím druhého zmíněného typu
zařízení můžeme získávat informace o vnitřní geometrii součástí. Jedná
se o nedestruktivní skenery pracující na stejném principu jako klasické
magnetické rezonance požívané ve zdravotnictví. Zařízení jsou většinou
mobilní a používají se např. ke kontrole potrubí, kotlů nebo jiných
uzavřených nádob.

==== Transmisivní skenery

Zástupcem transmisivních skenerů jsou skenery využívající technologii
počítačové tomografie (CT). Stejně jako u skenerů využívajících
magnetickou rezonanci je možné tímto typem skeneru získávat údaje o
vnitřní stavbě zkoumaného objektu. Pro přenos informace se využívá
rentgenové záření. Na rozdíl od zdravotnických verzí CT se při tomto
použití používá vyšší intenzita záření. Tyto zařízení jsou stále poměrně
vzácné, to dokazuje i fakt, že se v České republice vyskytuje pouze
jeden exemplář.

==== Reflexivní skenery

Do této kategorie spadají skenery akustické (např. sonar), laserové, ale
především optické. Optické skenery jsou nejrozšířenější a
nejpoužívanější větev 3D skenerů. Z toho vyplývá i největší množství
různých technologických řešení a tím i dalšího dělení.

==== Optické -- aktivní 3D skenery

Aktivní optické metody se dále dělí podle toho, jaká fyzikální vlastnost
daného záření se použije pro výpočet prostorové souřadnice bodu

===== Time of flight

Nejjednodušší metoda se nazývá „time of flight“. Tato metoda je založená
na měření času, za jakou dobu se vyslaný paprsek vrátí zpět na snímač po
odrazu od objektu.

===== Triangulace

Další možností je metoda „triangulation“, která na základě známého úhlu
mezi projektorem a snímačem, známé vzdálenosti projektoru od snímače a
známé polohy měřeného bodu na snímači, dokáže dopočítat skutečný
prostorový bod na povrchu objektu.

Triangulace může být:

* aktivní
* pasivní

===== Structured light

Další aktivní optickou metodou je „structured light“. Ta používá
projekci pravidelného vzoru na objekt a na základě deformace tohoto
vzoru pak počítá prostorové souřadnice bodů. Výhodou této metody je
obrovská rychlost, s jakou se nasnímá daný povrch objektu. Řádově jde o
miliony bodů za několik sekund.

V praxi je možné se s touto technologií setkat například u

* Microsoft Kinect
* Assus Xtion
* Intel RealSense
* Predevsim Time of flight
** používané v průmyslu
* Stereo aktivní a pasivní
** aktivní například Ciclop/Horus
* Structured light
** Kinect
** RealSense

== CloudCompare

http://www.cloudcompare.org[CloudCompare] je open-source program pro
editaci a úpravu mračna bodů a 3D modelů. Zároveň program umožňuje
počítat zajímavé údaje o podobnostech nebo měřit různé vzdálenosti a
statistky.

V oblasti 3D skenování jej použijeme především k převodu mračna bodů na
triangulární mesh.

=== Ukázky práce s programem

==== Rekonstrukce modelu nohy

Potřebné modely jsou link:../stls/scan/foot_scan.bin[foot_scan.bin] a
link:../stls/scan/foot_reference.stl[foot_reference.stl].
Model nohy je z portálu
https://www.thingiverse.com/thing:1615359[Thingiverse, CC BY-NC 3.0 Voodoo Manufacturing].

V souboru link:../stls/scan/foot_scan.bin[foot_scan.bin] je mračno bodů vzniklé
naskenováním modelu nohy. Otevřete jej v aplikaci CloudCompare.

.Model skenu nohy jako mračno bodů v programu CloudCompare
image::cc_foot_points.png[width=600]

Pro práci s modelem je potřeba jej vybrat v levé horní části programu (_DB Tree_).
Zaškrtávací políčko slouží k zobrazení (respektive skrytí) modelu.
Vybraný model je zvýrazněn.

Pro rekonstrukci nejprve použijeme celé mračno.
Pro slabší počítače se toto nedoporučuje, mračno má cca milion bodů
a mohlo by to trvat dlouho.
Dále si ukážeme, jak zrekonstruovat model z menšího poštu bodů.

Nejprve je potřeba spočítat normály pomocí _Edit → Normals → Compute_.
Pro naše potřeby postačí použít výchozí hodnoty.

._Edit → Normals → Compute_
image::cc_foot_normals_menu.png[]

.Compute normals
image::cc_foot_normals_modal.png[]

.Normals computation
image::cc_foot_normals_progress.png[]

.Černé normály ukazují dovnitř
image::cc_foot_points_normals.png[width=600]

Někdy se normály spočítají obráceně (jsou zobrazeny černě).
V takovém případě je třeba je invertovat.
Pokud bychom to neudělali, zrekonstruovaný model bude převrácen naruby.
Normály se invertují pomocí _Edit → Normals → Invert_.

._Edit → Normals → Invert_
image::cc_foot_normals_invert.png[]

.Normály po převrácení již nejsou zobrazeny černě
image::cc_foot_normals_inverted.png[width=600]


Když máme normály, můžeme použít _Plugins → Poisson Surface Reconstruction_.

._Plugins → Poisson Surface Reconstruction_
image::cc_foot_poisson_menu.png[]

.Opět stačí ponechat výchozí hodnoty
image::cc_foot_poisson_modal.png[]

.Poisson Reconstruction
image::cc_foot_poisson_progress.png[]

.Zelená mesh, šedé mračno
image::cc_foot_reconstructed.png[]

Pokud je mračno příliš velké, můžeme ho před rekonstrukcí samplovat:
tedy získat jen část bodů. Pro naši nohu stačí cca sto tisíc bodů.

._Edit → Subsample_
image::cc_foot_subsample_menu.png[]

.Lze volit různé metody, volba _Random_ je poměrně rychlá
image::cc_foot_subsample_modal.png[]

.Body prořídly
image::cc_foot_subsample.png[]

.Zrekonstruovaná mesh z desetiny bodů je zde dost dobrá
image::cc_foot_subsampled_reconstructed.png[]

Někdy se stane, že výsledná mesh je příliš zrnitá.
Je možné ji „podle chuti“ zjemnit pomocí _Edit → Mesh → Smooth (Laplacian)_.

._Edit → Mesh → Smooth (Laplacian)_
image::cc_smooth_mesh.png[]

Do programu je možné načíst i hotovou mesh ze souboru
link:../stls/scan/foot_reference.stl[foot_reference.stl] (stačí soubor otevřít).

.Načtená mesh není moc dobře vidět
image::cc_foot_reference.png[]

Pro zpřehlednění zobrazení meshe můžete použít _Plugins → P. C. V. (Ambient Occlusion)_.

._Plugins → P. C. V. (Ambient Occlusion)_
image::cc_pcv.png[]

.Po použití _P. C. V._ je mesh lépe rozeznatelná očima
image::cc_foot_reference_pcv.png[]

Když zrekonstruovanou a referenční mesh napozicujeme na stejné místo,
můžeme je porovnat. Na cvičení si to ukážeme, pokud materiály čtete z domova,
více se dozvíte v další ukázce.

.Rozdíly ve skenu a originálu
image::cc_foot_reference_distances.png[]

==== Model zahrady: Registrace dvou skenů

Potřebné modely jsou link:../stls/scan/garden1.bin[garden1.bin] a
link:../stls/scan/garden2.bin[garden2.bin],
stažené přímo z projektu
http://www.cloudcompare.org/samples/CloudCompareGardenData.7z[CloudCompare,
GPL 2+].

.Ukázka na cvičení víceméně dle https://www.youtube.com/watch?v=MQiD4HjhpAU[videotutoriálu]
video::MQiD4HjhpAU[youtube]

Stručný sled kroků (předpokládá shlédnutí videa nebo účast na cvičení):

. Otevřít oba soubory.
. V _Properties_ zvolit u obou _Colors → RGB_.
. Pomocí _Translate/rotate_ nástroje v horní liště se pokusit skeny
  napozicovat blíže na sebe.
. (volitleně) Prohlédnout _Edit → Apply transformation_.
. Zvolit oba soubory kliknutím s klávesou kbd:[Crtl] v _DB Tree_.
. Z nástrojové lišty vybrat tlačítko _Register enitites_ (v novější verzi
  __Finely register already (roughly) aligned entities (cloud or meshes)__).
. _Error difference_ či _EMS difference_ nastavit na `1e-20`.
. _Random sampling limit_ nastavit na `60000`.
. _OK_.
. V _Properties_ opět zvolit u obou _Colors → RGB_.
. Z nástrojové lišty vybrat tlačítko _Compute cloud/cloud distance_.
. Jako referenci nastavit model 1, _Compute_, _OK_.
. Zobrazit a vybrat pouze druhý model.
. V _Properties_ zkontrolovat _Colors → Scalar field_, obsahuje napočítané
  vzdálenosti.
. _Properties → Color Scale → Visible_.
. _SF display params_: hýbat táhly, dokud výsledek nebude „nejlepší“.

.Registrace 2 skenů
image::cc_register.png[]

.Spočítání vzdálenosti dvou mračen
image::cc_distance.png[]

.Táhla u barevné škály
image::cc_display_params.png[]

.Porovnání dvou 3D skenů
image::cc_garden1.png[width=600]

==== Model zahrady: Segmentace, vyrovnání podle referenčních bodů

Potřebné modely jsou stejné jako výše:
link:../stls/scan/garden1.bin[garden1.bin] a
link:../stls/scan/garden2.bin[garden2.bin].

.Ukázka na cvičení víceméně dle https://www.youtube.com/watch?v=2mySiAS0Tfw[videotutoriálu]
video::2mySiAS0Tfw[youtube]

Nejprve potřebujeme dva skeny, které si nejsou tak moc podobné jsou výše.
Abychom to předvedli, vyřízneme pouze část s hlínou pomocí nástroje _Segment_.

.Nástroj _Segment_
image::cc_segment_tool.png[]

Nástroj se ovládá levým tlačítkem myši, pro potvrzení se použije pravé tlačítko.
Poté vyberte symbol vyříznutého polygonu a potvrďte fajfkou.
Operace vytvoří dvě nová mračna ve stromu.

.Volby nástroje _Segment_
image::cc_segment_options.png[]

Poté je třeba pomocí nástroje _Align two clouds by picking (at least 4)
equivalents point pairs_.

Dále se dá pokračovat jako u minulé ukázky.

._Align two clouds by picking (at least 4) equivalents point pairs_
image::cc_align.png[]

== Užitečné odkazy

Návod na rekonstrukci modelu pomocí MeshLabu nebo CloudComparu:
https://storage.googleapis.com/bqcom15.statics.bq.com/prod/resources/manual/Horus_Guide_to_post-processing_of_the_point_cloud-1475833823.pdf[Horus_Guide_to_post-processing_of_the_point_cloud.pdf]
