= Technologie tisku a RepRap
:imagesdir: ../images/reprap
:toc:

Účelem tohoto textu je stručně vás seznámit s 3D tiskem a to především s 3D
tiskem pomocí vytlačování termoplastu na open-source tiskárnách RepRap.

Nejedná se o vyčerpávající teoretický rozbor jednotlivých technologií, ani
seznam definic, ale spíše o jemný úvod do hardwaru, se kterým se budeme
v průběhu semestru setkávat.

== Co to je 3D tisk

3D tisk je automatizovaný proces převodu digitálního trojrozměrného modelu na
fyzický pevný trojrozměrný objekt.

Všechny technologie 3D tisku mají společný základní princip kladení
vrstev na sebe, kterému se říká aditivní výroba. Je to opačný proces k
obrábění materiálu. Místo toho, aby byl objekt z kusu materiálu vyřezán,
je z materiálu postupně vyráběn.

3D model je „rozřezán“ na tenké vrstvy, které se pak pomocí tiskárny kladou
jedna na druhou. Můžeme si to představit, jako kdybychom chtěli za pomocí stolní
tiskárny vyrobit 3D objekt z papíru. Nejprve vytiskneme všechny potřebné
vrstvy, poté nůžkami vystříháme a nalepujeme na sebe. V takovém případě jsme
3D tiskárna.

== K čemu je 3D tisk dobrý

3D tisk se v dnešní době využívá především pro tyto věci:

Prototypování::
  Vytisknout prototyp součástky nebo designového prvku je levné a poměrně rychlé
  (v řádu hodin). Sériová výroba je (při velmi velkém množství) stále levnější
  a přesnější, ale pro prototyp se nevyplatí.

Náhradní díly::
  Nedostupnost náhradních dílů (cenová, vzdálenostní, existenční…) vede mnohé
  uživatele k využití 3D tisku. Ať už jde o ozubená kolečka do natahovací
  hračky, nebo matice do lunárního modulu.

Základy pro další výrobky::
  3D výtisk často slouží jako prostředek k výrobě něčeho dalšího, často
  zakázkového. Například jako kostra pro sochu nebo mustr pro odlití formy.

Zlepšováky::
  Člověk je tvor vynalézavý a k tomu patří kutilství. Na 3D tiskárně se vyrábějí
  speciální díly pro modeláře, či potřeby pro domácnost (háčky, uzávěry,
  kolíky, držáky…).

SWAG::
  V neposlední řadě se samozřejmě vyrábí věci pro nerdy a geeky.

.3D vytištěný SWAG ©  https://www.thingiverse.com/thing:1169514[FLOWALISTIK] (CC BY-NC-SA)
image::starwars.jpg[width="600"]

== Technologie 3D tisku
=== Stereolitografie (SLA)

Metoda vytváření objektů z tekutého polymeru, který je postupně
vytvrzován pomocí záření různých vlnových délek.

.Stereolitografie. Z https://commons.wikimedia.org/wiki/File:Stereolithography_apparatus.jpg[Wikipedie] © Materialgeeza (CC BY-SA)
image::stereolithography_apparatus.jpg[]

.https://www.youtube.com/watch?v=NM55ct5KwiI[Video o SLA]
video::NM55ct5KwiI[youtube]

=== Práškový tisk (SLS, DMLS)

Technologie je založena na kladení tenkých vrstev prášku a následného
vytvrzení pouze potřebných míst. Vytvrzení může probíhat buď zapečením
prášku laserem (například kov, DMLS), nebo použitím tekutého polymeru a
ozářením většinou UV zářením.

.Práškový tisk. https://www.prlog.org/12539309-3d-printing-powder-market-analysis-till-2021-download.html[Obrázek] © PRLog
image::sls.jpg[]

.https://www.youtube.com/watch?v=9E5MfBAV_tA[Video o SLS]
video::9E5MfBAV_tA[youtube]

.https://www.youtube.com/watch?v=bgQvqVq-SQU[Video o DMLS]
video::bgQvqVq-SQU[youtube]


=== PolyJet

Podobně jako v inkoustových tiskárnách je polymer vytryskáván z tiskové
hlavy pomocí miniaturních trysek. Následně je vrstva vytvrzena UV
paprskem. https://www.youtube.com/watch?v=[Video]

.PolyJet. (Nedokážeme dohledat původ obrázku, pomůžete nám? Na internetu je příliš rozšířený.)
image::polyjet.jpg[PolyJet]

.https://www.youtube.com/watch?v=ZjXh1RJfA34[Video o PolyJetu]
video::ZjXh1RJfA34[youtube]

=== FFF/FDM/Thermoplastic extrusion

FFF (Fused Filament Fabrication) nebo FDM (Fused Deposition Modeling) je
technologie, která je založena na principu "tavné pistole". Plast je
tlačen do trysky, kde je roztaven a následně je kladen na podložku.

.FDM. _1 – tryska vytlačující plast, 2 – vymodelovaná část objektu, 3 – pohybující se platforma._ Z https://commons.wikimedia.org/wiki/File:FDM_by_Zureks.png[Wikipedie] © Zureks (CC BY-SA)
image::fdm_by_zureks.png[width="500"]

.https://www.youtube.com/watch?v=WHO6G67GJbM[Video o tisku z termoplastu]
video::WHO6G67GJbM[youtube]


== RepRap

RepRap je projekt, který vznikl jako reakce na vypršený patent o tisku pomocí
vytlačování termoplastu. Adrian Bowyer (University of Bath) v roce 2005 projekt
založil s cílem vytvořit 3D tiskárnu, kterou si každý může postavit sám ze
součástek vytištěných na 3D tiskárně a běžně dostupných mechanických dílů.

V roce 2006 se podařilo úspěšně vytisknout první vlastní součástku a nedlouho
na to vznikla první tiskárna a její kopie.

.Adrian Bowyer (vlevo) a Vik Olliver(vpravo) s první zreplikovanou RepRap tiskárnou. © https://commons.wikimedia.org/wiki/File:First_replication.jpg[RepRap], GNU FDL
image::reprap.jpg[width="600"]

Více na
http://reprap.org/wiki/RepRap_history[reprap.org/wiki/RepRap_history].

Projekt RepRap se od té dobry rozrostl do celosvětového fenoménu, který se točí
kolem open-source tiskáren, většinou na bázi FDM, ale existují i svobodné
tiskárny jiných technologií.

Pravděpodobně nejznámější open-source 3D tiskárny jsou v současnosti ty od
české firmy Prusa Research.

Vlastní tiskárnu si dnes postavíte za necelých 10 tisíc korun, existují i
low-cost varianty, které jsou ještě levnější.

=== Modely RepRap

V pravém slova smyslu jsou RepRap tiskárny pouze ty, které vznikly pod vedením
Adriana Bowyera na University of Bath. V rozšířeném smyslu je to jakákoliv
tiskárna licencovaná pod GPL kompatibilní licencí, která dokáže tisknout některé
své díly.

.RepRap Darwin. © http://reprap.org/wiki/File:RepRapOneDarwin-darwin.jpg[Adrian Bowyer], GNU FDL
image::reprap_darwin.jpg[width="600"]

.RepRap Mendel. © http://reprap.org/wiki/File:Mendel.jpg[Adrian Bowyer], GNU FDL
image::reprap_v2_mendel.jpg[width="600"]

.Rostock. http://reprap.org/wiki/File:Rostock.jpg[Johann C. Rocholl], GNU FDL
image::rostock.jpg[width="600"]

.Huxley. © https://www.root.cz/galerie/linuxalt-2012/#29[Petr Krčmář, root.cz], použito se svolením
image::huxley.jpg[width="600"]

.Prusa Mendel. © http://reprap.org/wiki/File:Assembled-prusa-mendel.jpg[Josef Průša], GNU FDL
image::assembled-prusa-mendel.jpg[width="600"]

.Prusa i3. © http://reprap.org/wiki/File:Prusai3-metalframe.jpg[Bitflusher], GNU FDL
image::prusai3-metalframe.jpg[width="600"]

.Rebel 2. © https://www.clexpert.cz/3dtisk/rebel2/[Petr Zahradník], fair use
image::rebel2.jpg[width="600"]

.RebeliX (vlastní foto)
image::rebelix.jpg[width="600"]

.Kossel. © http://reprap.org/wiki/File:Kossel.jpg[Johann C. Rocholl], GNU FDL
image::kossel.jpg[width="600"]

.Morgan. © http://www.morgan3dp.com/reprap-morgan-source/[Morgan 3D Printers], GPLv2
image::morgan.jpg[width="600"]

.FoldaRap. © https://www.thingiverse.com/thing:15877[Emmanuel], GPLv2
image::foldarap.jpg[width="600"]

Další modely najdete https://reprap.org/wiki/RepRap_Machines[na RepRap wiki].

== Tiskové materiály pro FDM

Tiskárny tisknout z plastového drátu, většinou ve formě cívky.
Nejčastěji se používají:

ABS::
  Akrylonitrilbutadienstyren. Znáte ho například z kostiček LEGO®.
  Budeme jej používat v předmětu, protože je dostatečně rozšířený, ale zároveň
  tisk z něj není triviální, kvůli silné tepelné roztažnosti.
  Má dobré vlastnosti po vytištění (odolnost, opracovatelnost).

PLA::
  Kyselina polymléčná. Biologicky rozložitelný polyesterový výrobek
  z rostlinných materiálů. Velmi jednoduše se tiskne, ale moc toho nevydrží,
  má velmi nízkou teplotu, při které začne měknout, což komplikuje například
  řezání, broušení apod.

PETG::
  Glykolem modifikovaný polyethylentereftalát (PET). Cílem je kombinace dobrých
  tiskových vlastností PLA a dobrých vlastností výtisků z ABS.

Další materiály najdete https://reprap.org/wiki/Category:Thermoplastic[na RepRap wiki].
