= Tisk: Podpory
:toc:
:imagesdir: ../images/supports/
:html5s-image-default-link: self

Ne vždy se stává, že model lze na FDM tiskárně vytisknout tak, jak je.
Již víte, že za jistých okolností, se dá tisknout věci do vzduchu.
Jak to ale udělat, když se nejedná o most?

Jendou z možností je vytisknout pod objektem podpůrné struktury, podpory,
nebo častěji anglicky *support*. O tom bude dnešní cvičení.

Pro tisk s podporami je třeba tuto funkcionalitu explicitně zapnout ve Slic3ru
na stránce _Support material_.

Slic3r umí sám detekovat, kde je support potřeba, jen je mu třeba říci,
co naše tiskárna ještě zvládne. To závisí na různých okolnostech,
jako rychlosti tisku, vlastnostech tiskového materiálu,
teplotě okolí a aktivním chlazení.

.Nastavení Slic3ru pro podpory
image::slic3r.png[Slic3r, width=500]

NOTE: Obecně platí, že čím víc se na objekt fouká, tím větší převisy se dají vytisknout a méně supportu je potřeba.
Bohužel na ABS se prakticky foukat nedá, protože by vzniklo příliš velké pnutí a objekt by popraskal.
My tedy na BI-3DT máme v tomto ohledu trochu smůlu (těžko na cvičišti).
Při tisknutí z jiných materiálů (PLA, PETG) je ale support také zapotřebí,
i když často v menší míře.

.Model medvěda se zvýrazněnými převisy -- tam bude potřeba support
image::bear.png[Medvěd, width=450]

IMPORTANT: Pro dnešní cvičení si stáhněte obecný xref:slicing#config-file[Config Bundle pro Slic3r],
tedy nepoužívejte ten ze cvičení o mostech.

WARNING: Dodržujte všechna bezpečnostní pravidla z xref:printing.adoc#[tiskového cvičení].
Zejména nezapalujte aceton a nevrhejte nože.


== Úkoly

=== Co to dá? (2 body)

Vaším úkolem za dva body je připravit si nebo najít vhodný testovací model, na kterém ověříte,
jak veliké převisy tiskárna bez problému vytiskne bez supportu.

Můžete použít například portál https://www.thingiverse.com/search?q=overhang+test[Thingiverse.com]
a vyhledat „overhang test“.

Pro případ výpadku portálu Thingiverse.com máme některé modely k dispozici i zde:

 * https://www.thingiverse.com/thing:2298057[Overhang Test] by Gregori Max (CC BY 3.0): link:../stls/supports/RR_Uberhangtest.stl[RR_Uberhangtest.stl]
 * https://www.thingiverse.com/thing:2442722[Overhang Test] by Knickohr (CC BY 3.0): link:../stls/supports/Overhang_Test.stl[Overhang_Test.stl]
 * https://www.thingiverse.com/thing:2972495[Remixed Mini Overhang test] by Adam Gibson (CC BY 3.0): link:../stls/supports/mini_overhang_test.stl[mini_overhang_test.stl]

==== Návod

1. Protože jste stáhli model z Internetu, měli byste nejprve provést kontrolu správnosti meshe.
1. Model vhodně naškálujte, abyste úkol stihli; vězte ale, že příliš malý model může test ovlivnit.
1. Nejprve vytiskněte model bez supportu, v případě nutnosti tisk ve vhodný čas zastavte.
1. Poté nastavte úhel suppportu tak, aby se model mohl vytisknout, ale supportu bylo co nejméně; model vytiskněte znovu.

NOTE: Testovací model se musí udržet na tiskové desce.
Použijte vhodné techniky, které znáte z kapitoly xref:slicing.adoc#structs[slicing].
V případě potřeby aplikujte xref:printing.adoc#abs-juice[ABS Juice].

IMPORTANT: Před tiskem si vždy prohlédněte Gcode.

WARNING: Jestliže se tisk testovacího modelu hned napoprvé vytiskne bez podpor,
znamená to, že tiskárna vytiskne cokoliv, nebo že jste provedli nedostatečný test?

TIP: Šetřete čas. Při tisku této úlohy můžete rovnou tisknout i medvěda z úlohy další.
Jak to ovlivní celkovou dobu tisku a proč?

=== Jak to nedělat? (1 bod)

Vaším úkolem za jeden bod je vytisknout link:../stls/supports/bear.stl[medvěda] bez podpor.
Musíte ho vhodně nařezat, vytisknout a poté (nepovinně) slepit acetonem.
Pro nařezání můžete použít Slic3r, před podélným řezem můžete objektem otáčet.

==== Návod

- Pro podélný řez objektem použijte tlačítko _Cut_. Chcete zachovat obě části (_Keep:_ _Upper part_, _Lower part_) a použít možnost _Rotate lower part upwards_.
- Pro otočení objektu po jiné ose než Z použijte kontextovou nabídku objektu (pravým tlačítkem myši na objekt na kartě _3D_).

.Řez medvědem a volby řezu (výška řezu zde zvolena náhodně, aby vám nenapověděla)
image::slic3r_cut.png[Slic3r: Řez, width=500]

IMPORTANT: Lepení je poměrně náročné, snažte se medvěda rozřezat na co nejmenší počet dílů.

WARNING: Při práci s acetonem dbejte zvýšené opatrnosti.


=== Úklid (povinný)

Kdo po sobě xref:printing.adoc#ukol-3[neuklidí], nemá na body nárok.

[discrete]
== Credits

Na obrázcích a v úlohách se objevovaly modely:

* https://www.thingiverse.com/thing:192392[Bear] by Christophe Caranchini (CC BY-NC 3.0)
