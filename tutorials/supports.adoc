Podpory
-------

Jelikož se blíží Vánoce a vy byste potřebovali nějakou vánoční výzdobu,
rozhodli jste se vytisknout si model vánočního
link:../stls/supports/bear.stl[medvěda]. Tento model je bohužel tak
nešťastně řešený, že je nutné ho vytisknout s podporami. Využijte
nastavení Slic3ru, které umožňuje takové podpory generovat.

image:../images/supports/bear.png[Medvěd]

Podpory oloupejte. Až budete mít volnou chvíli, navrhněte, jak se
podporám u tohoto modelu vyhnout. Svůj návrh prezentujte na úrovni
modelu, gcode, případně ho vytiskněte (pokud vám na to zbude čas po
bodovaných úlohách).

(Model CC BY-NC 3.0 ©
https://www.thingiverse.com/thing:192392[Christophe Caranchini].)

Aby si mohl roznašeč dárků při skládání pod stromeček odpočinout, musíme
mu ještě vytisknout malou link:../stls/supports/chair.stl[židličku].
Židlička je opět poměrně nešťastná. A to tak, že má malé nožičky. Proto
zajistěte to, aby se dostatečně přichytla k tiskové ploše (vzpomeňte si,
co jsme si říkali o různých podložkách objektů jako Raft a Brim).

Potřebuje židlička podpory? Ano, ne? Proč?

image:../images/supports/chair.png[Židlička]

Stáhněte si opět
link:../configs/printing/slic3r_config_bundle.ini[config] pro Slic3r.

Hodnocení
~~~~~~~~~

* dva medvědi očištění bez podpor: 1 bod
* dvě židličky taktéž: 1 bod
* úklid: 1 bod (povinný)
